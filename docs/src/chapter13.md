# Sauzen

```@contents
Pages = ["chapter13.md"]
```

## Links

| Image| Link / Description |
| :--- | :--- |
| ![Saliepesto](https://www.foodiesmagazine.nl/app/uploads/2011/09/jackie-hope-96zlc1Bt51w-unsplash-scaled.jpg) | **[Saliepesto](https://www.foodiesmagazine.nl/inspiratie/foodnotes/saliepesto/?fbclid=IwAR2oPpgvwkUewseglaYTw5KDlP-Q_HBpV8iy6XKcZF1cVIewFlH6E28clKA)**``\\``In mijn keuken heb ik niet alleen een basilicumplant, maar ook veel andere verse kruiden waaronder salie. Ik vind het heerlijk om salie te gebruiken voor de aardappels uit de oven of om de blaadjes in een beetje boter te bakken en dit te gebruiken voor over mijn pasta. Ik heb in mijn keuken-carrière al verschillende soorten pesto gemaakt, van soorten blad en verschillende soorten noten maar nog nooit een pesto van salie. Vandaar dat ik op het idee kwam om deze pesto te maken, en als jij net gek bent op salie als ik, dan is deze pesto een dikke aanrader! |
| ![Eenvoudige pasta pesto met een winterpesto](https://img.culy.nl/images/dfhj0nzesG0MKctthEfBh2vM_1s=/768x271/smart/filters:format(jpeg):quality(80)/https%3A%2F%2Fwww.culy.nl%2Fwp-content%2Fuploads%2F2019%2F12%2Fpasta_winterpesto_header.jpg) | **[Eenvoudige pasta pesto met een winterpesto](https://www.culy.nl/recepten/pasta-pesto-winterpesto/)**``\\``We schreven het al eerder: voor een goede pasta pesto maak je de pesto uiteraard zélf (echt jongens, pesto uit een potje is een dikke no-go). Daarvoor heb je natuurlijk wel handenvol verse basilicum nodig, en momenteel laat winters Nederland dat niet echt toe. Daarom presenteren we je een net zo lekker alternatief in een winters jasje: pasta pesto met een winterpesto van… boerenkool! |
| ![Zo maak je zelfgemaakte mayonaise in nog geen 30 seconden!](https://img.culy.nl/images/0uH7zZiLtGBHKVefUIqlNS3uQ2w=/768x271/smart/filters:format(jpeg):quality(80)/https%3A%2F%2Fwww.culy.nl%2Fwp-content%2Fuploads%2F2011%2F10%2Flacto-fermented-mayonnaise.jpg) | **[Zo maak je zelfgemaakte mayonaise in nog geen 30 seconden!]()**``\\``Als je dit snelle recept voor zelfgemaakte mayonaise eenmaal kent, voel je nooit meer de behoefte om een pot mayo te kopen in de supermarkt. Het is namelijk niet alleen doodeenvoudig om zelf mayonaise te maken, met behulp van een staafmixer is het klusje ook nog eens geklaard binnen 30 seconden. En zó lekker. |
| ![Remouladesaus](https://images.smulweb.nl/recepten/1250829/plan/1250829.jpg) | **[Remouladesaus](https://www.smulweb.nl/recepten/remouladesaus)**``\\``Waarom een sjalot: de sjalot geeft de saus een volle en hartige smaak. Soort gerecht: als saus bij de barbecue of bij mosselen met Provençaalse kruiden (zie recept) en kibbeling. |
| ![Foolproof hollandaisesaus in 1 minuut… met een staafmixer](https://img.culy.nl/images/vaqV4svRRO97_C6zxbAQEWPVa3c=/768x271/smart/filters:format(jpeg):quality(80)/https%3A%2F%2Fwww.culy.nl%2Fwp-content%2Fuploads%2F2013%2F04%2F101739455.jpg) | **[Foolproof hollandaisesaus in 1 minuut… met een staafmixer](https://www.culy.nl/recepten/foolproof-hollandaisesaus-in-1-minuut-met-een-staafmixer/)**``\\``Deze hollandaisesaus maak je met behulp van een staafmixer in een minuutje. Helemaal foolproof. Yes, zo kan het ook! |
| ![Cranberry compote](https://www.francescakookt.nl/wp-content/uploads/Cranberry-compote_2.jpg) | **[Cranberry compote](https://www.francescakookt.nl/cranberry-compote/)**``\\``Cranberry compote is een van de makkelijkste dingen om te maken. Binnen 15 minuten ben je klaar en de varianten die je kant-en-klaar koopt, halen het in de verste verte niet bij de zelfgemaakte compote... |
| ![Salted Caramel](https://img.culy.nl/images/os1snOCeacOD91kAn5_o_NZuqeo=/768x271/smart/filters:format(jpeg):quality(80)/https%3A%2F%2Fwww.culy.nl%2Fwp-content%2Fuploads%2F2012%2F06%2FSchermafbeelding-2012-06-25-om-13.23.54.png) | **[♥ Salted Caramel](https://www.culy.nl/recepten/nigella-lawsons-perfecte-recept-voor-salted-caramel/)**``\\``Dat Nigella Lawson fan is van salted caramel, moge duidelijk zijn. Er is zelfs een tijdschriftcover van Miss Lawson waarin ze is overgoten met het goddelijke goedje. Maar wat is nu haar perfecte recept voor de gezouten karamelsaus? Wij vonden ‘m op de website van tijdschrift Stylist. |
| ![Spa­re­ribs met pa­pri­ka-ko­ri­an­der­dip](https://static.ah.nl/static/recepten/img_057422_445x297_JPG.jpg) | **[Spa­re­ribs met pa­pri­ka-ko­ri­an­der­dip](https://www.ah.nl/allerhande/recept/R-R553578/spareribs-met-paprika-korianderdip)**``\\``Pureer de paprika's met de sjalot en de koriander in een keukenmachine of met een staafmixer. Roer de zure room erdoor en breng op smaak met... |
| ![Kabeljauw met beurre blanc](https://img.culy.nl/images/O9XdSB6zTSiv9hEJB4dUMU_yBTc=/768x271/smart/filters:format(jpeg):quality(80)/https%3A%2F%2Fwww.culy.nl%2Fwp-content%2Fuploads%2F2017%2F11%2F4_kabeljauw_met_beurre_blanc.jpg) | **[Kabeljauw met beurre blanc](https://www.culy.nl/recepten/culy-homemade-kabeljauw-met-beurre-blanc/)**``\\``We wagen ons vandaag aan een klassieker: kabeljauw met beurre blanc. Als je dit recept eenmaal onder de knie hebt, maak je je visje thuis net zo lekker als in een restaurant. Moeilijk is het niet, dus maak het gerust tijdens de feestdagen om indruk te maken op je gasten. |
| ![Zelfgemaakte barbecuesaus](https://www.francescakookt.nl/wp-content/uploads/2013/04/zelfgemaakte_barbecuesaus_uitgelicht_1.jpg) | **[Zelfgemaakte barbecuesaus](https://www.francescakookt.nl/zelfgemaakte-barbecuesaus/)**``\\``Ik weet niet hoe het bij jullie was afgelopen zondag, maar wij hebben gelijk de eerste barbecue van het jaar aangestoken! Heerlijk in de zon, wat was dat weer genieten. |
| ![Zelfgemaakte knoflooksaus](https://www.francescakookt.nl/wp-content/uploads/Zelfgemaakte-knoflooksaus.jpg) | **[Zelfgemaakte knoflooksaus](https://www.francescakookt.nl/zelfgemaakte-knoflooksaus/)**``\\``Ik ben gek op knoflooksaus! Bij frietjes, bij een goed stuk gegrild vlees van de BBQ of bij een kapsalon. En niets lekkerder dan zelfgemaakte knoflooksaus, die ook nog eens in een handomdraai klaar is.  |
| ![Ro­de­cur­ry­pas­ta](https://static.ah.nl/static/recepten/img_062980_445x297_JPG.jpg) | **[Ro­de­cur­ry­pas­ta](https://www.ah.nl/allerhande/recept/R-R921628/rodecurrypasta)**``\\``Iedere Thaise familie heeft een eigen curryrecept. En jij nu ook! |
| ![10 variaties op pesto recepten](https://www.francescakookt.nl/wp-content/uploads/Variaties-op-pesto-recepten_uitgelicht.jpeg) | **[10 variaties op pesto recepten](https://www.francescakookt.nl/10-variaties-op-pesto-recepten/)**``\\``“Pesto! Ik ben gek op pesto, vooral groene zelfgemaakte pesto. Maar ik zou wel wat meer variatie in mijn pesto recepten willen hebben.” |
||

## Mayonaise

#### Ingredienten:
- 2 eidooiers
- Sap en rasp van 1 citroen
- 120 ml extra vergine olijfolie (goede kwaliteit)
- Blikje gezouten ansjovis (Princes)
- Zout en peper (naar smaak)
- 2 teentjes knoflook

Maak de dressing. Mix hiervoor in een blender de eidooiers, ansjovis en knoflook tot een pasta. Voeg het zout en peper en de sap en rasp van de citroen toe. Meng nog een paar seconden. Voeg langzaam, in een dun straaltje, de olijfolie toe en mix door tot de dressing dik en romig is. Voeg meer of minder olijfolie toe, afhankelijk van de gewenste consistentie.

Zelf gebruik ik 1 extra groot ei, 100ml extra vergine olijfolie en 7 ansjovisjes. Ik voeg alleen pepern toe.

Zie ook: [Caesar salade met kippendijen en spek](https://www.culy.nl/recepten/caesar-salade-met-kip-en-spek/)

## Gochujang-mayo
- 4 eetlepels mayonaise
- 2 theelepels gochujang (toko)

[Van Gully](https://www.culy.nl/recepten/kipburger-in-smashburger-stijl/)

## Zo houd je je basilicumplantje wél lang in leven
Zie artikel Foodies: [Zo houd je je basilicumplantje wél lang in leven](https://www.foodiesmagazine.nl/inspiratie/keukenhacks/zou-houd-je-je-basilicumplantje-lang-in-leven/?utm_medium=Social&utm_source=Facebook#Echobox=1684132779)

## Avocado-caesarsaus

##### Nodig
- avocado rijp
- 3 el citroenmayonaise
- ansjovisfilets in olijfolie, blikje
- 2-3 el citroensap

##### Bereiden
Halveer intussen de avocado, wip de pit eruit en verwijder de schil. Pureer de avocado met de mayonaise, ansjovisfilets en het citroensap tot een lobbige saus. Verdun evt. met 1-2 el water. Voeg peper naar smaak toe.

## Mosterdsaus

##### Ingrediënten

- 2 eetlepels mosterd
- 100 ml kookroom

##### Bereiding

Verwarm de kookroom en de mosterd in een koekepan.

## Maak zelf een heerlijke antiboise - Brasserie Paardenburg

We delen graag onze favoriete recepten met jou. Antiboise is er zo een. Het is een simpel te maken dressing, die je vis, vlees- of groentegerechten omtovert tot een bijzondere maaltijd. De saus dankt haar naam aan de Zuid-Franse stad Antibes. Hieronder het recept.

##### Ingrediënten

- 250 gram mini trostomaten
- 1 eetlepel kappertjes
- 2 grote rode uien
- 1 eetlepel zwarte olijven
- 1/2 bosje basilicum
- 50 ml sherry azijn
- Olijfolie

##### Bereiding

- Snij de tomaten in partjes.
- Snipper de uien en bak ze glazig in de olijfolie.
- Voeg de kappertjes toe en bak ze mee tot ze open gaan staan.
- Meng de olijven en sherryazijn door de tomatenpartjes en roer daarna het warme uienmengsel er doorheen.
- Snij de basilicum in dunne reepjes en voeg dit samen met een flinke scheut olijfolie toe aan de saus.

oktober 6, 2015oktober 6, 2015

Gepubliceerd door Alwin

## Zelf Pesto maken

Door: Jennifer

Aantal porties: 4
 
Zelf je pesto maken is makkelijker dan je denk!

##### Dit heb je nodig
- Verse basilicum - 20 gram (blaadjes)
- Pijnboompitten - 20 gram
- Parmezaanse kaas - 20 gram
- Knoflook - 1 teen
- Olijfolie - 2 - 4 eetlepels
- Zout - ½ theelepel
- Peper - ½ theelepel

##### Zo maak je het
1. Rasp de Parmezaanse kaas en schil de knoflook
2. Stop de basilicum, pijnboompitten, Parmezaanse kaas en knoflook in een keukenmachine
3. Mix totdat het is vermalen tot een groene massa
4. Voeg 2 eetlepels olijfolie toe en mix
5. Voeg eventueel wat meer olijfolie toe, afhankelijk van hoe dik of dun je de pesto wilt hebben (wij vinden 4 eetlepels precies goed)

## Massa de pimentão nodig? Je maakt het nu eenvoudig zelf.

Soms zie je in Portugese recepten het ingrediënt “massa de pimentão” staan. Een makkie als je in Portugal zit, want je koopt het gewoon in de supermarkt. Maar ben je in Nederland, dan kan je dit niet zomaar even kopen. Gelukkig kan je het gemakkelijk zelf maken. Hoe? Dat lees je in het recept van deze vrijdag!

Massa de pimentão wil zoveel zeggen als paprikapuree. Het is vooral een smaakmaker in allerlei gerechten. Misschien qua gebruik vergelijkbaar met onze blikjes tomatenpuree, maar qua smaak zeker anders. Vanaf vandaag kan je dit heerlijk zelf maken. Het is super makkelijk, maar kost wel even tijd. Op tijd beginnen dus!

##### Ingrediënten
- 6 flinke rode paprika’s
- 2 eetlepels zeezout
- tenen knoflook
- 300 ml olijfolie

##### Bereiding
1. Begin met het wassen van de paprika’s. Snijd ze vervolgens doormidden en verwijder de steeltjes, zaden en zaadlijsten. Zodra dat gebeurt is snijd je ze in repen. Pak een kom en leg hier een laag paprika reepjes in, bestrooi met het grove zeezout en herhaal dit totdat de ingrediënten op zijn. Dus steeds een laagje paprika bestrooid met zeezout en dan weer een laagje paprika bestrooid met zeezout, enzovoorts. Dek dit af met een theedoek en laat minimaal 12 uur (en maximaal 6 dagen) staan op kamertemperatuur.
2. Verwarm de oven voor op 160 graden.
3. Spoel en giet de paprika’s na het pekelen goed af. Bedek een bakplaat met bakpapier en spreid de paprika hierover uit. Rooster nu in twee uur de paprika’s gaar op 160 graden. Haal ze vervolgens uit de oven en laat ze rustig afkoelen op kamertemperatuur. Zodra ze zijn afgekoeld kun je met je vingers het vel verwijderen. Zet de keukenmachine klaar en pel de tenen knoflook. Deze gaan samen met de ontvelde paprika strips in de keukenmachine (of blender). Mix goed totdat er een dikke pasta ontstaat. Voeg dan de helft van de olijfolie toe en mix opnieuw zo’n 30 seconden. Dan gaat de andere helft van de olijfolie erbij en mix je alles nog eens een minuut, of tot je een gladde pasta hebt.
4. Laat iets afkoelen. De beste manier om de pasta te bewaren is in gesteriliseerde potjes. Vul deze tot aan de rand. Veeg de buitenste randjes goed schoon. Sluit ze goed en draai de potten op de kop tot ze volledig afgekoeld zijn. Zo kun je de potjes lang bewaren.
5. Het blijft, eenmaal geopend, ongeveer 2 à 3 weken goed in de koelkast. Het gaat erg goed samen met varkensvlees en geeft extra smaak aan bijvoorbeeld verschillende marinades. Smeer er ook eens een beetje van op je kip of gebruik het in een saus.

Bon apetite!

## Chimichurri

Verwijder het steeltje van 1 rode peper. Pureer de peper met een staafmixer met 4 el olijfolie, 1 bakje peterelie (30 g. allen de blaadjes), 1 el gedroogde oregano, 2 tenen knoflook en 5 el rodewijnazijn in een hoge beker. Snipper 1 ui en snijd 1 bakje bieslook (25 g) fijn. Schep door de chimichurri en breng op smaak met peper en eventueel out.

Note Wil: Super

## Salsa verde

Groene saus voor 3/4 kopje

Opmerking van Wil: Twee dagen na bereiden is deze saus nog lekkerder!

#### Bereiding

Doe de kruiden in een kom en voeg de knoflook, kappertjes en ansjovis toe. Meng in een kleine kom de mosterd met de olijfolie en voeg dit mengsel vervolgens toe aan de kruidenmix. Voeg de chilipeper toe en flink wat versgemalen zwarte peper. Proef het resultaat en pas zo nodig nog wat in de kruidenmix aan. Dek af en laat een tijdje in de koelkast staan, zodat de smaken goed met elkaar kunnen mengen.

##### Ingrediënten
- 2 eetlepels gehakte peterselie  		
- 2 eetlepels gehakte dragon  		
- 1 eetlepel gehakte munt  		
- 2 knoflookteentjes, fijngehakt  		
- 2 eetlepels uitgelekte kappertjes in azijn (met nog een heel klein beetje azijn eraan). fijngehakt  		
- 3 ansjovisfilets, fijngesneden  		
- 1 theelepel dijonmosterd  		
- 160 ml olijjfolie (note Wil, lijkt mij teveel, proberen met 100 ml)  		
- zwarte peper  		

Source: La Dolce Vita blz. 18, auteur: Tessa Kiros

## Saté saus

##### Ingrediënten
- Kleine pot pindakaas
- 2 teentjes knoflook
- Kleine ui zeer fijn gesnipperd
- 3 eetlepels ketjap manis
- 3 (5 voor pittig) eetlepels sambal badjak
- 1/2 theelepel ketoembar
- 1/2 theelepel djintan of komijn
- 1/2 theelepel Laos of gember
- 300 milliliter melk

##### Bereiden
Alles in pannetje behalve de pindakaas,op laag vuur goed doorroeien.
Beetje bij beetje pindakaas toevoegen.


## Rode Pesto Maken

Lekkere rode pesto maken leer je op deze pagina. Rode pestosaus is een heerlijke smaakmaker in tal van gerechten, maar is ook hartstikke lekker op een toastje. Dit rode pesto gerecht is dus ook prima te te serveren op een feestje. De oorsprong van rode pesto, is in tegenstelling tot groene pesto lastig te achterhalen.

Rode pesto maken kan heel eenvoudig in een vijzel of een keukenmachine. Italianen zweren erbij dat je voor dit gerecht een vijzel gebruikt, omdat dit het snelste gaat en zorgt ervoor dat de pesto rosso hoog op smaak is. Rode pesto maken met een vijzel vergt wel behoorlijk wat energie. Er moet behoorlijk wat kracht gezet worden in de vijzel om de zongedroogde tomaten en amandelen fijn te krijgen.  Heb je nog geen vijzel? Dan adviseer ik je om een grote vijzel (minimaal 15 cm doorsnee) van graniet aan te schaffen. Dan heb je flink wat ruimte om de basilicum, peterselie, amandelen en Parmezaanse kaas te pletten en rond te draaien. Mooie granieten vijzels van goede prijs kwaliteit verhouding vind je hier. Wil je een voorraadje rode pesto maken, dan kun je hier uiteraard ook een keukenmachine voor gebruiken. Je kunt je dan ook gewoon houden aan de onderstaande instructies. Het onderstaande recept is gebaseerd op twee porties en voorziet  je van circa 100 gram verse rode pesto. Wil je graag meer of minder rode pesto maken, pas dan even het aantal porties aan onder de ingrediënten. Meer informatie over hoe je de rode pestosaus het beste kan bewaren, is terug te vinden onder het recept op deze pagina.

##### Ingredienten (twee porties)
- 0,5 teentje knoflook
- 0,5 stuk chilipeper zonder zaadjes
- 1 snufje grof zeezout
- 5 gram blad peterselie één flinke tak is ongeveer 5 gram
- 10 gram basilicum half plantje staat gelijk aan circa 10 gram
- 20 gram zongedroogde tomaten goed uit laten lekker
- 0,5 stuk gegrilde rode paprika
- 15 gram Parmezaanse kaas
- 15 gram amandelen blank of geroosterd
- 0,5 el balsamico azijn
- 25 ml olijfolie zacht van smaak

##### Voorbereiden

1. Begin het raspen van de kaas, het liefst zo fijn mogelijk.
2. Laat de zongedroogde tomaten en gegrilde rode paprika goed uitlekken en snij deze alvast in kleine stukjes en leg ze even apart in een schaaltje.
3. Veeg de basilicum blaadjes en peterselie schoon met keukenrol. Spoel de basilicum en peterselie in ieder geval NIET af met water, dit gaat ten koste van de smaak en de houdbaarheid.

##### Rode pesto maken

1. Doe de knoflook en chilipeper in de vijzel en maal met een paar korreltjes zeezout totdat je een fijne pasta hebt.
2. Voeg de basilicum en peterselie toe met wat grof zeezout, hierdoor behoud het kleur en maalt het fijner. Blijf draaien totdat je een groene jus ziet. 
3. Voeg de gesneden zongedroogde tomaten en gegrilde paprika toe en plet deze goed fijn, blijf flink heen en weer draaien totdat de tomaten en de paprika helemaal fijn zijn. 
4. Voeg de amandelen toe en zorg ervoor dat ze goed fijn worden door ze stevig te pletten in de vijzel. Blijf vervolgens heen en weer draaien totdat er een smeuïge massa ontstaat. 
5. Vervolgens de geraspte Parmezaanse kaas beetje bij beetje toevoegen en  blijven ronddraaien in de tussentijd. Ga door totdat er een egale puree ontstaat.
6. Voeg de Balsamico azijn toe en draai deze er goed doorheen.
7. Voeg mondjesmaat de olijfolie toe terwijl je draait, blijf olijfolie toevoegen totdat je de gewenste dikte hebt voor je rode pestosaus. Als het goed is heb je nu een heerlijke verse rode pesto.

## Pesto Arrabiata

Van origine is pesto arrabbiata een ” saus voor over de pasta” .  Deze pestosaus laat zich in het Italiaans vertalen als “pesto rosso all’arrabbiata”, een hele mond vol dus.  Pesto arrabbiata kenmerkt zich door een pikante smaak. Deze pittige pestosaus heeft daarom wel wat weg van een tapenade. In principe kan pesto arrabbiata op verschillende manieren geserveerd worden. Naast dat het heerlijk smaakt door je pasta, is hij ook zeer geschikt voor bij de borrel. Zelf serveer ik pesto arrabbiata regelmatig in combinatie met nachos . Hierdoor heb je een heerlijke pittige saus voor bij de nachos en kun je de overgebleven pecorino kaas mooi over de nachos strooien en vervolgens laten smelten in de oven.

##### Ingredienten (twee porties)
- 0.5 teentje  knoflook
-  1  rode peper (voor de liefhebber incl pitjes)
-  20 gram  zongedroogde tomaten (in olie, uitgelekt)
-  20 gram  gegrilde rode paprika (in olie, uitgelekt)
-  2  el  groene olijven
-  2 el  pijnboompitten geroosterd
-  15 gram  pecorino kaas
-  10 gram  Parmezaanse kaas
-  1 el  balsamico azijn
-  4 el  olijfolie extra vierge

##### Voorbereiding

1. Begin het raspen van de kazen, het liefst zo fijn mogelijk. 
2.  Laat de zongedroogde tomaten, gegrilde rode paprika en groene olijven goed uitlekken en snij deze alvast in kleine stukjes en leg ze even apart in een schaaltje.
3.  Rooster de pijnboompitten in een koekenpan totdat ze geuren. Let hierbij op dat je de pijnboompitten goed in beweging houdt, anders branden ze aan. Laat de pijnboompitten vervolgens afkoelen op een stuk keukenrol.

##### Pesto arrabbiata maken

1. Doe de knoflook en chilipeper in de vijzel en maal met een paar korreltjes zeezout totdat je een fijne pasta hebt.
2.  Voeg de gesneden zongedroogde tomaten toe en plet deze goed fijn, blijf flink heen en weer draaien totdat de tomatenhelemaal fijn zijn. Gebruik een paar korrels zeezout, dan zijn de tomaten makkelijker fijn te malen.
3.  Voeg de gesneden gegrilde paprika en olijven toe, plet en draai deze goed fijn.
4.  Voeg de pijnboompitten toe en blijf vervolgens heen en weer draaien totdat er een smeuïge massa ontstaat. 
5.  Vervolgens de geraspte pecorino en Parmezaanse kaas beetje bij beetje toevoegen en blijf ronddraaien in de tussentijd. Ga door totdat er een egale puree ontstaat.
6.  Voeg de Balsamico azijn toe en draai deze er goed doorheen.
7.  Tot slot, voeg mondjesmaat de olijfolie toe terwijl je draait, blijf olijfolie toevoegen totdat je de gewenste dikte hebt voor je pesto arrabbiata. Als het goed is heb je nu een heerlijke pittige pestosaus . 
